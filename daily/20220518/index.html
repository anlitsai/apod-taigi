<!doctype html><html lang=en><head><title>花月面頂 ê 寶石 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=x-ua-compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script>
<script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content="zh-Hant-TW"><meta property="og:type" content="article"><meta property="og:title" content="花月面頂 ê 寶石"><meta property="og:description" content="禮拜去拄著五月 ê 月圓，又閣叫做花月。這工有月全食，就是規粒月娘趨 tùi 地球烏影內產生 ê 現象。"><meta property="og:url" content="https://apod.tw/daily/20220518/"><meta property="og:image" content="https://apod.nasa.gov/apod/image/2205/DiamondMoonWSMALL1024.jpg"><link rel=canonical href=https://apod.tw/daily/20220518/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>18. May 2022</p><h1 class=post_title>花月面頂 ê 寶石</h1><div class=post_body><div class=post_inner><img src=https://apod.nasa.gov/apod/image/2205/DiamondMoonWSMALL1024.jpg alt=Page(/daily/2022/05/20220518.md) class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup>為你<a href=/categories/podcast/>解說</a><sup id=fnref:3><a href=#fn:3 class=footnote-ref role=doc-noteref>3</a></sup>。</p><ul><li>原始文章：<a href=https://apod.nasa.gov/apod/ap220518.html>A Jewel on the Flower Moon</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://slovinsky.art/#about>Tomas Slovinsky</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl5fizkzw00sq01tm6afc6lq2 height=180 width=500 frameborder=0 scrolling=no></iframe></div><h2 id=漢羅-花月面頂-ê-寶石>[漢羅] 花月面頂 ê 寶石</h2><p>禮拜去拄著五月 ê 月圓，又閣叫做 <a href=https://earthsky.org/moon-phases/may-full-moon/>花月</a>。
這工有 <a href=https://moon.nasa.gov/news/172/what-you-need-to-know-about-the-lunar-eclipse/>月全食</a>，就是規粒月娘趨 tùi 地球烏影內產生 ê 現象。
因為天頂 ê 雲有較濟，一寡觀星者足煩惱&ndash;ê。
毋閣這張 tī 智利 Atacama 沙漠 ê 望遠鏡速翕，猶是有翕著足精彩 ê 天景畫面。
Tī 月全食拄開始彼陣，天頂有薄薄懸懸 ê 絹雲。
月娘去予完全閘去進前，日光照出 ê 月眉形，就親像是一粒霧霧 ê 寶石 tī 月盤面頂發光。
這擺 ê 月圓拄仔好是月球行到近地點，就是月球 tī <a href=https://solarsystem.nasa.gov/moons/earths-moon/overview/>長株圓軌道</a> 行到離咱上倚彼位。
伊 ùi 地球 <a href=https://apod.nasa.gov/apod/ap190126.html>本影區</a> ê 中心附近行過，所以這擺 ê 月全食有 90 分鐘遐爾久。
雖罔講行到本影區 ê 月球照袂著光，毋閣猶是有日光會迵過大氣層，散射到月球頂。
結果就予月娘看起來較紅，「<a href=https://apod.tw/daily/20210604/>血月</a>」這个偏名就是按呢衝起來&ndash;ê。</p><h2 id=poj-hoe-goeh-bīn-téng-ê-pó-chioh>[POJ] Hoe-goe̍h bīn-téng ê Pó-chio̍h</h2><p>Lé-pài khì tú-tio̍h gō͘ goe̍h ê goe̍h-îⁿ, iū-koh kiò-chò Hoe-goe̍h.
Chit kang ū goe̍h-choân-si̍t, tō-sī kui lia̍p goe̍h-niû chhu tùi Tē-kiû o͘-iáⁿ lāi sán-seng ê hiān-siōng.
In-ūi thiⁿ-téng ê hûn ū khah chōe, chi̍t-kóa koan-seng-chiá chiok hoân-ló&ndash;ê.
M̄-koh chit tiuⁿ tī Tì-lī Atacama soa-bo̍k ê bōng-oán-kiàⁿ sok-hip, iáu-sī ū hip tio̍h chiok cheng-chhái ê thian-kéng ōe-bīn.
Tī goe̍h-choân-si̍t tú khai-sí hit-chūn, thiⁿ-téng ū po̍h-po̍h koân-koân ê kìn-hûn.
Goe̍h-niû khì hō͘ oân-choân cha̍h khì chìn-chêng, ji̍t-kng chiò chhut ê goe̍h-bâi hêng, tō chhin-chhiūⁿ sī chit lia̍p bū-bū ê pó-chio̍h tī goe̍h-pôaⁿ bīn-téng hoat-kng.
Chit pái ê goe̍h-îⁿ tú-á-hó sī Goe̍h-kiû kiâⁿ kàu kīn-tē-tiám, tō-sī Goe̍h-kiû tī tn̂g-tu-îⁿ kúi-tō kiâⁿ kàu lī lán siōng óa hit ūi.
I ùi Tē-kiû pún-iáⁿ-khu ê tiong-sim hū-kīn kiâⁿ kòe, só͘-í chit pái ê goe̍h-choân-si̍t ū 90 hun-cheng hiah-nī kú.
Sui-bóng kóng kiâⁿ kàu pún-iáⁿ-khu ê Goe̍h-kiû chiò bōe-tio̍h kng, m̄-koh iáu-sī ū ji̍t-kng ē thàng kòe tōa-khì-chân, sàn-siā kàu Goe̍h-kiû téng.
Kiat-kó tō hō͘ goe̍h-niû khòaⁿ&ndash;khí-lâi khah âng, &ldquo;Hoeh-goe̍h&rdquo; chit ê phian-miâ tō-sī án-ni chhèng&ndash;khí-lâi&ndash;ê.</p><h2 id=kip-hue-gueh-bīn-tíng-ê-pó-tsioh>[KIP] Hue-gue̍h bīn-tíng ê Pó-tsio̍h</h2><p>Lé-pài khì tú-tio̍h gōo gue̍h ê gue̍h-înn, iū-koh kiò-tsò Hue-gue̍h.
Tsit kang ū gue̍h-tsuân-si̍t, tō-sī kui lia̍p gue̍h-niû tshu tuì Tē-kiû oo-iánn lāi sán-sing ê hiān-siōng.
In-uī thinn-tíng ê hûn ū khah tsuē, tsi̍t-kuá kuan-sing-tsiá tsiok huân-ló&ndash;ê.
M̄-koh tsit tiunn tī Tì-lī Atacama sua-bo̍k ê bōng-uán-kiànn sok-hip, iáu-sī ū hip tio̍h tsiok tsing-tshái ê thian-kíng uē-bīn.
Tī gue̍h-tsuân-si̍t tú khai-sí hit-tsūn, thinn-tíng ū po̍h-po̍h kuân-kuân ê kìn-hûn.
Gue̍h-niû khì hōo uân-tsuân tsa̍h khì tsìn-tsîng, ji̍t-kng tsiò tshut ê gue̍h-bâi hîng, tō tshin-tshiūnn sī tsit lia̍p bū-bū ê pó-tsio̍h tī gue̍h-puânn bīn-tíng huat-kng.
Tsit pái ê gue̍h-înn tú-á-hó sī Gue̍h-kiû kiânn kàu kīn-tē-tiám, tō-sī Gue̍h-kiû tī tn̂g-tu-înn kuí-tō kiânn kàu lī lán siōng uá hit uī.
I uì Tē-kiû pún-iánn-khu ê tiong-sim hū-kīn kiânn kuè, sóo-í tsit pái ê gue̍h-tsuân-si̍t ū 90 hun-tsing hiah-nī kú.
Sui-bóng kóng kiânn kàu pún-iánn-khu ê Gue̍h-kiû tsiò buē-tio̍h kng, m̄-koh iáu-sī ū ji̍t-kng ē thàng kuè tuā-khì-tsân, sàn-siā kàu Gue̍h-kiû tíng.
Kiat-kó tō hōo gue̍h-niû khuànn&ndash;khí-lâi khah âng, &ldquo;Hueh-gue̍h&rdquo; tsit ê phian-miâ tō-sī án-ni tshìng&ndash;khí-lâi&ndash;ê.</p><h2 id=english-a-jewel-on-the-flower-moon>[English] A Jewel on the Flower Moon</h2><p>Cloudy skies plagued some sky watchers on Sunday as May&rsquo;s <a href=https://earthsky.org/moon-phases/may-full-moon/>Full Flower Moon</a> slipped through Earth&rsquo;s shadow in a <a href=https://moon.nasa.gov/news/172/what-you-need-to-know-about-the-lunar-eclipse/>total lunar eclipse</a>.
In skies above Chile&rsquo;s Atacama desert this telephoto snapshot still captured an awesome spectacle though.
Seen through thin high cirrus clouds just before totality began, a last sliver of sunlit crescent glistens like a hazy jewel atop the mostly shadowed lunar disk.
This full moon was near perigee, the closest point in <a href=https://solarsystem.nasa.gov/moons/earths-moon/overview/>its elliptical orbit</a>.
It passed near the center of Earth&rsquo;s <a href=https://apod.nasa.gov/apod/ap190126.html>dark umbral shadow</a> during the 90 minute long total eclipse phase.
Faintly suffused with sunlight scattered by the atmosphere, the umbral shadow itself gave the eclipsed moon a reddened appearance and the very dramatic popular moniker of a <a href=https://apod.nasa.gov/apod/ap210604.html>Blood Moon</a>.</p><h2 id=詞彙學習漢羅pojkip華語english>詞彙學習（漢羅/POJ/KIP/華語/English）</h2><ul><li>【花月】Hoe-goe̍h/Hue-gue̍h/花月/the Flower Moon</li><li>【禮拜】lé-pài/lé-pài/禮拜天/Sunday</li><li>【月圓】goe̍h-îⁿ/gue̍h-înn/滿月/full moon</li><li>【月全食】goe̍h-choân-si̍t/gue̍h-tsuân-si̍t/月全食/total lunar eclipse</li><li>【月眉】goe̍h-bâi/gue̍h-bâi/眉月/crescent</li><li>【長株圓軌道】tn̂g-tu-îⁿ kúi-tō/tn̂g-tu-înn kuí-tō/橢圓形軌道/elliptical orbit</li><li>【智利】Tì-lī/Tì-lī/智利/Chile</li><li>【Atacama 沙漠】Atacama soa-bo̍k/Atacama sua-bo̍k/阿塔卡馬沙漠/Atacama desert</li><li>【速翕】sok-hip/sok-hip/快照/snapshot</li><li>【絹雲】kìn-hûn/kìn-hûn/卷雲/cirrus clouds</li><li>【月盤】goe̍h-pôaⁿ/gue̍h-puânn/月盤/lunar disk</li><li>【本影】pún-iáⁿ/pún-iánn/本影/umbral shadow</li><li>【近地點】kīn-tē-tiám/kīn-tē-tiám/近地點/perigee</li><li>【散射】sàn-siā/sàn-siā/散射/scatter</li><li>【血月】Hoeh-goe̍h/Hueh-gue̍h/血月/Blood Moon</li></ul><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg><a href=https://apod.tw/daily/20220517/>昨昏 ê 圖：NGC 1316：星系相挵了後</a></span>
<span class=post_next><a href=https://apod.tw/daily/20220519/>明仔載 ê 圖：數位 kha-mé-lah 翕著 ê 月食</a><svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.4a0d59177a3869dccae2df3b94c01e323e53de479f568510e61b4e7605bff073093ef232ee7c9f94d16484293cd1b31e69fd9c9cbf0bb232c0830a4420f33fcf.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentcolor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentcolor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg></body></html>