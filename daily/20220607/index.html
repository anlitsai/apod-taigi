<!doctype html><html lang=en><head><title>Ngc 6188：天壇座 ê 龍 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=x-ua-compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script>
<script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content="zh-Hant-TW"><meta property="og:type" content="article"><meta property="og:title" content="NGC 6188：天壇座 ê 龍"><meta property="og:description" content="這寡龍敢是 tī 天頂 ê 天壇座 leh 飛？看起來敢若是按呢。毋閣這个幻象是這寡薄薄 ê 氣體 kah 塗粉造成&ndash;ê"><meta property="og:url" content="https://apod.tw/daily/20220607/"><meta property="og:image" content="https://apod.nasa.gov/apod/fap/image/2206/Ngc6188_Robertson_960.jpg"><link rel=canonical href=https://apod.tw/daily/20220607/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>07. June 2022</p><h1 class=post_title>NGC 6188：天壇座 ê 龍</h1><div class=post_body><div class=post_inner><img src=https://apod.nasa.gov/apod/fap/image/2206/Ngc6188_Robertson_960.jpg alt=Page(/daily/2022/06/20220607.md) class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup>為你<a href=/categories/podcast/>解說</a><sup id=fnref:3><a href=#fn:3 class=footnote-ref role=doc-noteref>3</a></sup>。</p><ul><li>原始文章：<a href=https://apod.nasa.gov/apod/ap220607.html>NGC 6188: Dragons of Ara</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.darkmoonastrophotography.com/about-1>Shaun Robertson</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl56w3fla021r01t35uba1sip height=180 width=500 frameborder=0 scrolling=no></iframe></div><h2 id=漢羅-ngc-6188天壇座-ê-龍>[漢羅] NGC 6188：天壇座 ê 龍</h2><p>這寡龍敢是 tī 天頂 ê 天壇座 leh 飛？
看起來敢若是按呢。
毋閣實際上，這个 <a href=https://en.wikipedia.org/wiki/Pareidolia>幻象</a> 是這寡薄薄 ê 氣體 kah 塗粉造成&ndash;ê。
Tī 南天星座 <a href=https://en.wikipedia.org/wiki/Ara_(constellation)>天壇座</a> ê <a href=https://en.wikipedia.org/wiki/Emission_nebula>發射星雲</a> NGC 6188，就是這寡發光星雲 in 兜。
伊 tī 大型分子雲邊仔 4000 <a href=https://www.grc.nasa.gov/www/k-12/Numbers/Math/Mathematical_Thinking/how_long_is_a_light_year.htm>光年</a> 遠 ê 所在，tī 可見光波段是看袂著。
幾若百萬年前，遮有足濟大質量少年 <a href=http://arxiv.org/abs/1105.3629>恆星</a> 形成 ê <a href=https://en.wikipedia.org/wiki/Stellar_association#Stellar_associations>OB1 星協</a>，藏 tī 這个星雲內底。
是恆星風 kah 強 <a href=https://science.nasa.gov/ems/10_ultravioletwaves>紫外光輻射</a> <a href=https://apod.nasa.gov/apod/ap080313.html>雕出</a> 這个烏暗外形，嘛 kā 附近 ê 星雲照予光。
最近 ê <a href=https://science.nasa.gov/astrophysics/focus-areas/how-do-stars-form-and-evolve>恆星形成</a> 活動，應該是去予頂一代大質量 <a href=https://spaceplace.nasa.gov/search/stars/>恆星</a> ê 恆星風 kah 超新星爆炸 掃著風颱尾、壓縮分子雲，才驅動 新 ê 恆星形成&ndash;ê。
踮這个有 NGC 6188 ê <a href=https://www.instagram.com/p/CdarSBLJVH3/>宇宙畫布</a> 內底，咱會當 tī 正爿下跤看著一个較罕得看著 ê 發射星雲 <a href=https://apod.nasa.gov/apod/ap140522.html>NGC 6164</a>。
伊嘛是 ùi 其中一个恆星形成區內底 ê 大質量 <a href=https://en.wikipedia.org/wiki/O-type_star>O-型恆星</a> 產生&ndash;ê。
下底 ê NGC 6164 kah 足濟 <a href=https://apod.nasa.gov/apod/ap110218.html>行星型星雲</a> 仝款引人注目，伊有對伨 ê 氣體殼。
踅 tī 中央較光彼粒恆星外口&ndash;ê，是較暗 ê 星暈。
<a href="http://www.youtube.com/watch?v=Gn9mZpAcbF8">NGC 6188</a> 這張 hŏng <a href=https://cdn.petcarerx.com/blog/wp-content-uploads-2015-07-surprise-dog.jpg>印象足深</a> ê <a href=https://apod.nasa.gov/apod/image/2206/Ngc6188_Robertson_2000.jpg>闊幅</a> 相片，有 2 度闊 (4 粒月娘 ê 闊度)。
照這个距離推算，按呢差不多有超過 150 光年闊。</p><h2 id=poj-ngc-6188-thian-tôaⁿ-chō-ê-lêng>[POJ] NGC 6188: Thian-tôaⁿ-chō ê lêng</h2><p>Chit-kóa lêng kám-sī tī thiⁿ-téng ê Thian-tôaⁿ-chō leh poe?
Khòaⁿ&ndash;khí-lâi ká-ná sī án-ni.
M̄-koh si̍t-chè-siōng, chit-ê hoàn-siōng sī chit-kóa po̍h-po̍h ê khì-thé kah thô͘-hún chō-sêng&ndash;ê.
Tī Lâm-thian seng-chō Thian-tôaⁿ-chō ê hoat-siā-seng-hûn NGC 6188, to̍h sī chit-kóa hoat-kng seng-hûn in tau.
I tī tōa-hêng hūn-chú-hûn piⁿ-á 4000 kng-nî hn̄g ê só͘-chāi, tī khó-kiàn-kng pho-tōaⁿ sī khòaⁿ-bōe-tio̍h.
Kúi-ā pah-bān nî chêng, chia ū chiok chōe tōa-chit-liōng siàu-liân hêng-chhiⁿ hêng-sêng ê OB1 seng-hiap, chhàng tī chit ê seng-hûn lāi-té.
Sī hêng-chhiⁿ-hong kah kiông chí-gōa-kng hok-siā tiau chhut chit-ê o͘-àm gōa-hêng, mā kā hū-kīn ê seng-hûn chiò hō͘ kng.
Chòe-kīn ê hêng-chhiⁿ hêng-sêng oa̍h-tāng, èng-kai sī khì hō͘ téng chi̍t tāi tōa-chit-liōng hêng-chhiⁿ ê hêng-chhiⁿ-hong kah chhiau-sin-seng po̍k-chà sàu tio̍h hong-thai-bóe, ap-sok hūn-chú-hûn, chiah khu-tōng sin ê hêng-chhiⁿ hêng-sêng&ndash;ê.
Tiàm chit ê ū NGC 6188 ê ú-tiū ōe-pò͘ lāi-té, lán ē-tàng tī chiàⁿ-pêng ē-kha khòaⁿ-tio̍h chi̍t ê khah hán-tit khòaⁿ&ndash;tio̍h ê hoat-siā-seng-hûn NGC 6164.
I mā-sī ùi kî-tiong chi̍t ê hêng-chhiⁿ hêng-sêng-khu lāi-té ê tōa-chit-liōng O-hêng hêng-chhiⁿ sán-seng&ndash;ê.
Ē-té ê NGC 6164 kah chiok chōe kiâⁿ-chhiⁿ-hêng seng-hûn kāng-khoán ìn-lâng-chù-bo̍k, i ū tùi-thīn ê khì-thé-khak.
Se̍h tī tiong-ng khah kng hit lia̍p hêng-chhiⁿ gōa-kháu&ndash;ê, sī khah àm ê seng-n̄g.
NGC 6188 chit tiuⁿ hŏng ìn-sióng chiok chhim ê khoah-pak siòng-phìⁿ, ū 2 tō͘ khoah (4 lia̍p goe̍h-niû ê khoah-tō͘).
Chiàu chit ê kū-lî thui-sǹg, án-ni chha-put-to ū chhiau-kòe 150 kng-nî khoah.</p><h2 id=kip-ngc-6188-thian-tuânn-tsō-ê-lîng>[KIP] NGC 6188: Thian-tuânn-tsō ê lîng</h2><p>Tsit-kuá lîng kám-sī tī thinn-tíng ê Thian-tuânn-tsō leh pue?
Khuànn&ndash;khí-lâi ká-ná sī án-ni.
M̄-koh si̍t-tsè-siōng, tsit-ê huàn-siōng sī tsit-kuá po̍h-po̍h ê khì-thé kah thôo-hún tsō-sîng&ndash;ê.
Tī Lâm-thian sing-tsō Thian-tuânn-tsō ê huat-siā-sing-hûn NGC 6188, to̍h sī tsit-kuá huat-kng sing-hûn in tau.
I tī tuā-hîng hūn-tsú-hûn pinn-á 4000 kng-nî hn̄g ê sóo-tsāi, tī khó-kiàn-kng pho-tuānn sī khuànn-buē-tio̍h.
Kuí-ā pah-bān nî tsîng, tsia ū tsiok tsuē tuā-tsit-liōng siàu-liân hîng-tshinn hîng-sîng ê OB1 sing-hiap, tshàng tī tsit ê sing-hûn lāi-té.
Sī hîng-tshinn-hong kah kiông tsí-guā-kng hok-siā tiau tshut tsit-ê oo-àm guā-hîng, mā kā hū-kīn ê sing-hûn tsiò hōo kng.
Tsuè-kīn ê hîng-tshinn hîng-sîng ua̍h-tāng, ìng-kai sī khì hōo tíng tsi̍t tāi tuā-tsit-liōng hîng-tshinn ê hîng-tshinn-hong kah tshiau-sin-sing po̍k-tsà sàu tio̍h hong-thai-bué, ap-sok hūn-tsú-hûn, tsiah khu-tōng sin ê hîng-tshinn hîng-sîng&ndash;ê.
Tiàm tsit ê ū NGC 6188 ê ú-tiū uē-pòo lāi-té, lán ē-tàng tī tsiànn-pîng ē-kha khuànn-tio̍h tsi̍t ê khah hán-tit khuànn&ndash;tio̍h ê huat-siā-sing-hûn NGC 6164.
I mā-sī uì kî-tiong tsi̍t ê hîng-tshinn hîng-sîng-khu lāi-té ê tuā-tsit-liōng O-hîng hîng-tshinn sán-sing&ndash;ê.
Ē-té ê NGC 6164 kah tsiok tsuē kiânn-tshinn-hîng sing-hûn kāng-khuán ìn-lâng-tsù-bo̍k, i ū tuì-thīn ê khì-thé-khak.
Se̍h tī tiong-ng khah kng hit lia̍p hîng-tshinn guā-kháu&ndash;ê, sī khah àm ê sing-n̄g.
NGC 6188 tsit tiunn hŏng ìn-sióng tsiok tshim ê khuah-pak siòng-phìnn, ū 2 tōo khuah (4 lia̍p gue̍h-niû ê khuah-tōo).
Tsiàu tsit ê kū-lî thui-sǹg, án-ni tsha-put-to ū tshiau-kuè 150 kng-nî khuah.</p><h2 id=english-ngc-6188-dragons-of-ara>[English] NGC 6188: Dragons of Ara</h2><p>Do dragons fight on the altar of the sky?
Although it might appear that way, these dragons are <a href=https://en.wikipedia.org/wiki/Pareidolia>illusions</a> made of thin gas and dust.
The <a href=https://en.wikipedia.org/wiki/Emission_nebula>emission nebula</a> NGC 6188, home to the glowing clouds, is found about 4,000 <a href=https://www.grc.nasa.gov/www/k-12/Numbers/Math/Mathematical_Thinking/how_long_is_a_light_year.htm>light years</a> away near the edge of a large molecular cloud unseen at visible wavelengths, in the southern <a href=https://en.wikipedia.org/wiki/Ara_(constellation)>constellation Ara</a> (the Altar).
Massive, young <a href=http://arxiv.org/abs/1105.3629>stars of</a> the embedded Ara <a href=https://en.wikipedia.org/wiki/Stellar_association#Stellar_associations>OB1 association</a> were formed in that region only a few million years ago, <a href=https://apod.nasa.gov/apod/ap080313.html>sculpting</a> the dark shapes and powering the nebular glow with stellar winds and intense <a href=https://science.nasa.gov/ems/10_ultravioletwaves>ultraviolet radiation</a>.
The recent <a href=https://science.nasa.gov/astrophysics/focus-areas/how-do-stars-form-and-evolve>star formation</a> itself was likely triggered by winds and supernova explosions, from previous generations of massive <a href=https://spaceplace.nasa.gov/search/stars/>stars</a>, that swept up and compressed the molecular gas.
Joining NGC 6188 on <a href=https://www.instagram.com/p/CdarSBLJVH3/>this cosmic canvas</a>, visible toward the lower right, is rare emission nebula <a href=https://apod.nasa.gov/apod/ap140522.html>NGC 6164</a>, also created by one of the region&rsquo;s massive <a href=https://en.wikipedia.org/wiki/O-type_star>O-type stars</a>.
Similar in appearance to many <a href=https://apod.nasa.gov/apod/ap110218.html>planetary nebulae</a>, NGC 6164&rsquo;s striking, symmetric gaseous shroud and faint halo surround its bright central star near the bottom edge.
This <a href=https://cdn.petcarerx.com/blog/wp-content-uploads-2015-07-surprise-dog.jpg>impressively</a> wide <a href=https://apod.nasa.gov/apod/image/2206/Ngc6188_Robertson_2000.jpg>field of view</a> spans over 2 degrees (four full Moons), corresponding to over 150 light years at the estimated distance <a href="http://www.youtube.com/watch?v=Gn9mZpAcbF8">of NGC 6188</a>.</p><h2 id=詞彙學習漢羅pojkip華語english>詞彙學習（漢羅/POJ/KIP/華語/English）</h2><ul><li>【天壇座】Thian-tôaⁿ-chō/Thian-tuânn-tsō/天壇座/the Altar</li><li>【天壇座】Thian-tôaⁿ-chō/Thian-tuânn-tsō/天壇座/the constellation Ara</li><li>【分子雲】hūn-chú-hûn/hūn-tsú-hûn/分子雲/molecular cloud</li><li>【大質量恆星】tōa-chit-liōng hêng-chhiⁿ/tuā-tsit-liōng hîng-tshinn/大質量恆星/massive star</li><li>【恆星風】hêng-chhiⁿ-hong/hîng-tshinn-hong/恆星風/stellar wind</li><li>【氣體殼】khì-thé-khak/khì-thé-khak/氣體殼/gaseous shroud</li><li>【星暈】seng-n̄g/sing-n̄g/星暈/stellar halo</li><li>【行星型星雲】kiâⁿ-chhiⁿ-hêng seng-hûn/kiânn-tshinn-hîng sing-hûn/行星狀星雲/planetary nebular</li><li>【超新星爆炸】chhiau-sin-seng po̍k-chà/tshiau-sin-sing po̍k-tsà/超新星爆炸/supernova explosion</li><li>【恆星形成】hêng-chhiⁿ hêng-sêng/hîng-tshinn hîng-sîng/恆星形成/star formationg</li><li>【OB1 星協】OB-one seng-hiap/OB-one sing-hiap/OB1 星協/OB1 association</li><li>【發射星雲】hoat-siā-seng-hûn/huat-siā-sing-hûn/發射星雲/emission nebula</li><li>【O-型恆星】O-hêng hêng-chhiⁿ/O-hîng hîng-tshinn/O-型恆星/O-type stars</li><li>【對伨】tùi-thīn/tuì-thīn/對稱/symmetric</li><li>【NGC 6164】NGC lio̍k-it-lio̍k-sù/NGC lio̍k-it-lio̍k-sù/NGC 6164/NGC 6164</li><li>【NGC 6188】NGC lio̍k-it-pat-pat/NGC lio̍k-it-pat-pat/NGC 6188/NGC 6188</li></ul><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg><a href=https://apod.tw/daily/20220606/>昨昏 ê 圖：銀河系 ê 未來：應該會 kah 仙女座星系相挵</a></span>
<span class=post_next><a href=https://apod.tw/daily/20220608/>明仔載 ê 圖：太平洋 ê 船跡</a><svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.4a0d59177a3869dccae2df3b94c01e323e53de479f568510e61b4e7605bff073093ef232ee7c9f94d16484293cd1b31e69fd9c9cbf0bb232c0830a4420f33fcf.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentcolor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentcolor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg></body></html>