<!doctype html><html lang=en><head><title>轉返船 ê 痕跡 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=x-ua-compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script>
<script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content="zh-Hant-TW"><meta property="og:type" content="article"><meta property="og:title" content="轉返船 ê 痕跡"><meta property="og:description" content="這張相片是佇中國甘肅張掖佮內蒙古邊界翕 ê，看會著咱熟似 ê北半球天星 ê 寒天夜空。"><meta property="og:url" content="https://apod.tw/daily/20201231/"><meta property="og:image" content="https://apod.nasa.gov/apod/image/2012/fireball_trail2.jpg"><link rel=canonical href=https://apod.tw/daily/20201231/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>31. December 2020</p><h1 class=post_title>轉返船 ê 痕跡</h1><div class=post_body><div class=post_inner><img src=https://apod.nasa.gov/apod/image/2012/fireball_trail2.jpg alt=Page(/daily/2020/12/20201231.md) class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup>為你<a href=/categories/podcast/>解說</a><sup id=fnref:3><a href=#fn:3 class=footnote-ref role=doc-noteref>3</a></sup>。</p><ul><li>原始文章：<a href=https://apod.nasa.gov/apod/ap201231.html>Trail of the Returner Image</a></li><li>影像來源佮 <a href=https://apod.nasa.gov/apod/lib/about_apod.html#srapply>版權</a>：<a href=http://astro.tsinghua.edu.cn/index.php/people-students/45-wang-zhuoxiao>Zhuoxiao Wang</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><h2 id=漢羅-轉返船-ê-痕跡>[漢羅] 轉返船 ê 痕跡</h2><p>這張相片是佇中國甘肅張掖佮內蒙古邊界翕 ê，看會著咱 <a href=https://apod.nasa.gov/apod/ap191226.html>熟似 ê</a> 北半球天星 ê 寒天夜空。佇 12 月 17 拄暗彼陣，獵戶座[立在]佇相片中央附近，<a href=https://twitter.com/mickeywzx>拄著火流星</a> 對天頂飛過。差不多佮正爿彼粒爍咧爍咧、發黃光 ê 火星平光。火流星 ê 痕跡 kā 相片頂懸 ê 雙生仔座上光 ê 兩粒星 Caster 佮 Pollux 分開。這个火流星，拄仔好佮中國 ê 太空船嫦娥五號 ê 轉返船轉來地球 ê  路線佮時間仝款。伊降落佇內蒙古，有 <a href="https://www.youtube.com/watch?v=oErWOjnhvOw&feature=emb_logo">成功救轉來</a>。閣對月球帶差不多兩公斤 ê 月球物仔轉來。這寡月球提轉來 ê 標本，應該是對月球 ê 風暴洋 ê <a href=https://apod.nasa.gov/apod/ap201205.html>Rümker</a> <a href=https://apod.nasa.gov/apod/ap201205.html>山</a> 附近收集來、較少年 ê 物質。嫦娥五號佇 11 月 23 UT <a href=https://apod.nasa.gov/apod/ap201127.html>發射</a>。這是自 1976 年蘇聯 ê 月球 24 號太空計畫到今，第一个 <a href=https://skyandtelescope.org/astronomy-news/change-5s-lunar-sample-arrives-on-earth/>對月球提標本轉來</a> ê 太空船。</p><h2 id=poj-tńg-hoán-chûn-ê-hûn-jiah>[POJ] Tńg-hoán-chûn ê hûn-jiah</h2><p>Chi̍t-tiuⁿ siòng-phìⁿ sī tī Tiong-kok Kam-siok Tiuⁿ-iā kah Lāi-bông-kó͘ pian-kài hip&ndash;ê, khòaⁿ ē-tio̍h lán se̍k-sāi ê pak-pòaⁿ-kiû thiⁿ-chhiⁿ ê kôaⁿ-thiⁿ iā-khong. Tī cha̍p-jī goe̍h cha̍p-chhit tú àm hit-chūn, La̍h-hō͘-chō chhāi tī siòng-phìⁿ tiong-ng hù-kīn, tú-tio̍h hóe-liû-chhiⁿ úi thiⁿ-téng poe&ndash;kòe. Chha-put-to kah chiàⁿ-pêng hit-lia̍p sih-leh-sih-leh, hoat n̂g-kng ê hóe-chhiⁿ pêⁿ-kng. Hóe-liû-chhiⁿ ê hûn-jiah kā siòng-phìⁿ téng-koân ê siang-siⁿ-á-chō siāng-kng ê nn̄g-lia̍p chhiⁿ Caster kah Pollux hun-khui. Chit-ê hóe-liû-chhiⁿ, tú-á-hó kah Tiong-kok ê thài-khong-chûn Siông-ngô͘ gō͘-hō ê tńg-hoán-chûn tńg-lâi tē-kiû ê lō͘-sòaⁿ kah sî-kan kāng-khoán. I kàng-lo̍h tī Lāi-bông-kó͘, ū sêng-kong kiù-tńg-lâi. Koh úi goe̍h-kiû tòa chha-put-to nn̄g-kong-kun ê goe̍h-kiû-mi̍h-á tńg-lâi. Chi̍t-kóa goe̍h-kiû the̍h&ndash;tńg-lâi ê piau-pún, eng-kai sī tùi goe̍h-kiû ê hong-po̍k-iûⁿ ê Rümker soaⁿ hù-kūn siu-chi̍p lâi, khah siàu-liân ê bu̍t-chit. Siông-ngô͘ gō͘-hō tī cha̍p-it goe̍h jī-saⁿ UT hoat-siā. Che sī chū i̍t-kiú-chhit-lio̍k nî, So͘-liân ê goe̍h-kiû jī-cha̍p-sì hō thài-khong-kè-ōe kàu-taⁿ, tē-it-ê tùi goe̍h-kiû the̍h piau-pún tńg-lâi ê thài-khong-chûn.</p><h2 id=kip-tńg-huán-tshûn-ê-hûn-jiah>[KIP] Tńg-huán-tshûn ê hûn-jiah</h2><p>Tsi̍t-tiunn siòng-phìnn sī tī Tiong-kok Kam-siok Tiunn-iā kah Lāi-bông-kóo pian-kài hip&ndash;ê, khuànn ē-tio̍h lán si̍k-sāi ê pak-puànn-kiû thinn-tshinn ê kuânn-thinn iā-khong. Tī tsa̍p-jī gue̍h tsa̍p-tshit tú àm hit-tsūn, La̍h-hōo-tsō tshāi tī siòng-phìnn tiong-ng hù-kīn, tú-tio̍h hué-lîu-tshinn uí thinn-tíng pue&ndash;kuè. Tsha-put-to kah tsiànn-pîng hit-lia̍p sih-leh-sih-leh, hoat n̂g-kng ê hué-tshinn pênn-kng. Hué-lîu-tshinn ê hûn-jiah kā siòng-phìnn tíng-kuân ê siang-sinn-á-tsō siāng-kng ê nn̄g-lia̍p tshinn Castor kah Pollux hun-khui. Tsit-ê hué-lîu-tshinn, tú-á-hó kah Tiong-kok ê thài-khong-tsûn Siông-ngôo gōo-hō ê tńg-huán-tshûn tńg-lâi tē-kîu ê lōo-suànn kah sî-kan kāng-khuán. I kàng-lo̍h tī Lāi-bông-kóo, ū sîng-kong kiù-tńg-lâi. Koh uí gue̍h-kîu tuà tsha-put-to nn̄g-kong-kun ê gue̍h-kîu-mi̍h-á tńg-lâi. Tsi̍t-kuá gue̍h-kîu the̍h&ndash;tńg-lâi ê piau-pún, ing-kai sī tuì gue̍h-kîu ê hong-po̍k-îunn ê Rümker suann hù-kūn siu-tsi̍p lâi, khah siàu-liân ê bu̍t-tsit. Siông-ngôo gōo-hō tī tsa̍p-it gue̍h jī-sann UT huat-siā. Tse sī tsū i̍t-kiú-tshit-lio̍k nî, Soo-liân ê gue̍h-kîu jī-tsa̍p-sì hō thài-khong-kè-uē kàu-tann, tē-it-ê tuì gue̍h-kîu the̍h piau-pún tńg-lâi ê thài-khong-tsûn.</p><h2 id=englishtrail-of-the-returner>[English] Trail of the Returner  </h2><p><a href=https://apod.nasa.gov/apod/ap191226.html>Familiar stars</a> of a northern winter&rsquo;s night shine in this nightskyview, taken near Zhangye, Gansu, China and theborder with Inner Mongolia.During the early hours of December 17 Orion is near centerin the single exposure that <a href=https://twitter.com/mickeywzx>captures a fireball streaking</a> across the sky, almost as bright as yellowish Mars shining on the right.Splitting Gemini&rsquo;s twin bright stars Castor and Polluxnear the top of the frame, thefireball&rsquo;s trail and timing are consistent with thesecond skippingatmospheric entry of the Chang&rsquo;e 5 mission&rsquo;s returner capsule.The returner capsule was <a href="https://www.youtube.com/watch?v=oErWOjnhvOw&feature=emb_logo">successfully recovered</a> after landing in Inner Mongolia, planet Earthwith about 2 kilograms of lunar material on board.The lunar sample is thought to contain relativelyyoung material collected near the <a href=https://apod.nasa.gov/apod/ap201205.html>Mons Rumker</a> region of the Moon&rsquo;s Oceanus Procellarum. <a href=https://apod.nasa.gov/apod/ap201127.html>Launched on</a> November 23 UT,China&rsquo;s Chang&rsquo;e 5 mission is the first <a href=https://skyandtelescope.org/astronomy-news/change-5s-lunar-sample-arrives-on-earth/>lunar sample return</a> missionsince the Soviet Union’s Luna 24 mission in 1976.</p><h2 id=詞彙學習漢羅pojkip華語english>詞彙學習（漢羅/POJ/KIP/華語/English）</h2><ul><li>【甘肅】Kam-siok/Kam-siok/甘肅/Gansu</li><li>【張掖】Tiuⁿ-iā/Tiunn-iā/張掖/Zhangye</li><li>【內蒙古】Lāi-bông-kó͘/Lāi-bông-kóo/內蒙古/Inner Mongolia</li><li>【立在】chhāi/tshāi/位於/locate</li><li>【雙生仔座】siang-siⁿ-á-chō/siang-sinn-á-tsō/雙子座/Gemini</li><li>【嫦娥】Siông-ngô͘/Siông-ngôo/嫦娥/Chang&rsquo;e</li><li>【轉返船】tńg-hoán-chûn/tńg-huán-tshûn/返回器/returner capsule</li><li>【見本】kiàn-pún/kiàn-pún/樣本/sample</li><li>【標本】piau-pún/piau-pún/樣本/sample</li><li>【UT】Úi-Thi/Úi-Thi/世界時/UT (Universal Time)</li><li>【到今】kàu-taⁿ/kàu-tann/至今/till now</li></ul><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg><a href=https://apod.tw/daily/20201230/>昨昏 ê 圖：木星佮土星大相拄</a></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.4a0d59177a3869dccae2df3b94c01e323e53de479f568510e61b4e7605bff073093ef232ee7c9f94d16484293cd1b31e69fd9c9cbf0bb232c0830a4420f33fcf.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentcolor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentcolor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg></body></html>