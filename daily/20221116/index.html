<!doctype html><html lang=en><head><title>Ngc 1097 ê 捲螺仔手骨 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=x-ua-compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script>
<script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content="zh-Hant-TW"><meta property="og:type" content="article"><meta property="og:title" content="NGC 1097 ê 捲螺仔手骨"><meta property="og:description" content="捲螺仔星系 NGC 1097 佇南天咧發光，伊 kah 咱 ê 距離有 4500 萬光年遐爾遠，就佇天爐座遐。"><meta property="og:url" content="https://apod.tw/daily/20221116/"><meta property="og:image" content="https://apod.nasa.gov/apod/image/2211/NGC-1097-LRGB_Ha-rev-12-2022_1024.jpg"><link rel=canonical href=https://apod.tw/daily/20221116/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>16. November 2022</p><h1 class=post_title>NGC 1097 ê 捲螺仔手骨</h1><div class=post_body><div class=post_inner><img src=https://apod.nasa.gov/apod/image/2211/NGC-1097-LRGB_Ha-rev-12-2022_1024.jpg alt=Page(/daily/2022/11/20221116.md) class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup>為你<a href=/categories/podcast/>解說</a><sup id=fnref:3><a href=#fn:3 class=footnote-ref role=doc-noteref>3</a></sup>。</p><ul><li>原始文章：<a href=https://apod.nasa.gov/apod/ap221116.html>In the Arms of NGC 1097</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.facebook.com/masterdarksastro/>Mike Selby</a>, <a href=https://www.hansonastronomy.com/>Mark Hanson</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><h2 id=漢羅-ngc-1097-ê-捲螺仔手骨>[漢羅] NGC 1097 ê 捲螺仔手骨</h2><p>捲螺仔星系 <a href=https://www.nasa.gov/image-feature/goddard/2002/hubble-sees-the-eye-of-a-colorful-galaxy>NGC 1097</a> 佇南天咧發光，伊 kah 咱 ê 距離有 4500 萬光年遐爾遠，就佇 <a href=https://earthsky.org/constellations/fornax-the-furnace-galaxy-hubble-ultra-deep-field/>天爐座</a> 遐。
佇 NGC 1097 <a href="https://www.facebook.com/photo.php?fbid=439299734846844">這張彩色 ê 星系肖像</a> 內底，伊藍色 ê 捲螺仔手骨面頂有粉紅仔色 ê 恆星形成區。
這个捲螺仔星系 ê 正爿頂懸，看起來有 kā 一个較細 ê 星系伴包起來。
星系伴 kah 足光 ê 捲螺仔核心 ê 距離，差不多有 4 萬光年遠。
是講 NGC 1097 毋但這項奇怪爾爾。
這張長時間感光 ê 相片內底閣有較暗 ê 神祕噴流，看起來是比 藍色 ê 捲螺仔手骨閣較長。
實際上，佇 NGC 1097 ê 光學影像內底，攏總 <a href=https://apod.nasa.gov/apod/image/0911/NGC1097invert_gendlerJets.jpg>揣著</a> 4 條較暗 ê 噴流。
<a href=http://adsabs.harvard.edu/abs/2003ApJ...585..281H>噴流是追蹤星系核心 ê X 形結構</a>，毋過這本底可能毋是 ùi 遐來&ndash;ê。
而且，in 可能是 <a href=https://apod.nasa.gov/apod/ap080619.html>恆星流 ê 化石證據</a>。
是較大 ê 捲螺仔星系佇古早時代掠著一个較細 ê 星系，kā 破壞了後 <a href=http://arxiv.org/abs/1006.1353>留落來</a> ê 跤跡。
NGC 1097 是一款 <a href=http://en.wikipedia.org/wiki/Seyfert_galaxy>Seyfert 星系</a>，伊 ê 核心嘛有一粒 <a href=https://apod.nasa.gov/apod/ap090727.html>超大質量烏洞</a>。</p><h2 id=poj-ngc-1097-ê-kńg-lê-á-chhiú-kut>[POJ] NGC 1097 ê Kńg-lê-á chhiú-kut</h2><p>Kńg-lê-á seng-hē NGC 1097 tī lâm-thian leh hoat-kng, i kah lán ê kū-lī ū 4500 bān kng-nî hiah-nī hn̄g, to̍h tī Thian-lô͘-chō hiah.
Tī NGC 1097 chit tiuⁿ chhái-sek ê seng-hē siàu-siōng lāi-té, i nâ-sek ê kńg-lê-á chhiú-kut bīn-téng ū hún-âng-á sek ê hêng-chhiⁿ hêng-sêng-khu.
Chit ê kńg-lê-á seng-hē ê chiàⁿ-pêng téng-koân, khòaⁿ&ndash;khí-lâi ū kā chi̍t ê khah sè ê seng-hē-phōaⁿ pau&ndash;khí-lâi.
Seng-hē-phōaⁿ kah chiok kng ê kńg-lê-á he̍k-sim ê kū-lī, chha-put-to ū 4 bān kng-nî hn̄g.
Sī kóng NGC 1097 m̄-nā chit hāng kî-koài niā-niā.
Chit tiuⁿ tn̂g sî-kan kám-kng ê siòng-phìⁿ lāi-té koh ū khah àm ê sîn-pì phùn-liû, khòaⁿ&ndash;khí-lâi sī pí nâ-sek ê kńg-lê-á chhiú-kut koh khah tn̂g.
Si̍t-chè-siōng, tī NGC 1097 ê kng-ha̍k iáⁿ-siōng lāi-té, lóng-chóng chhōe-tio̍h 4 tiâu khah àm ê phùn-liû.
Phùn-liû sī tui-chong seng-hē he̍k-sim ê X hêng kiat-kò͘, m̄-koh che pún-té khó-lêng m̄-sī ùi hiah lâi&ndash;ê.
Jî-chhiáⁿ, in khó-lêng sī hêng-chhiⁿ-liû ê hòa-chio̍h chèng-kù.
Sī khah tōa ê kńg-lê-á seng-hē tī kó͘-chá sî-tāi lia̍h tio̍h chi̍t ê khah sè ê seng-hē, kā phò-hoāi liáu-āu lâu&ndash;lo̍h-lâi ê kha-jiah.
NGC 1097 sī chi̍t khóaⁿ Seyfert seng-hē, i ê he̍k-sim mā ū chi̍t lia̍p chhiau-tōa chit-liōng o͘-tōng.</p><h2 id=kip-ngc-1097-ê-kńg-lê-á-tshiú-kut>[KIP] NGC 1097 ê Kńg-lê-á tshiú-kut</h2><p>Kńg-lê-á sing-hē NGC 1097 tī lâm-thian leh huat-kng, i kah lán ê kū-lī ū 4500 bān kng-nî hiah-nī hn̄g, to̍h tī Thian-lôo-tsō hiah.
Tī NGC 1097 tsit tiunn tshái-sik ê sing-hē siàu-siōng lāi-té, i nâ-sik ê kńg-lê-á tshiú-kut bīn-tíng ū hún-âng-á sik ê hîng-tshinn hîng-sîng-khu.
Tsit ê kńg-lê-á sing-hē ê tsiànn-pîng tíng-kuân, khuànn&ndash;khí-lâi ū kā tsi̍t ê khah sè ê sing-hē-phuānn pau&ndash;khí-lâi.
Sing-hē-phuānn kah tsiok kng ê kńg-lê-á hi̍k-sim ê kū-lī, tsha-put-to ū 4 bān kng-nî hn̄g.
Sī kóng NGC 1097 m̄-nā tsit hāng kî-kuài niā-niā.
Tsit tiunn tn̂g sî-kan kám-kng ê siòng-phìnn lāi-té koh ū khah àm ê sîn-pì phùn-liû, khuànn&ndash;khí-lâi sī pí nâ-sik ê kńg-lê-á tshiú-kut koh khah tn̂g.
Si̍t-tsè-siōng, tī NGC 1097 ê kng-ha̍k iánn-siōng lāi-té, lóng-tsóng tshuē-tio̍h 4 tiâu khah àm ê phùn-liû.
Phùn-liû sī tui-tsong sing-hē hi̍k-sim ê X hîng kiat-kòo, m̄-koh tse pún-té khó-lîng m̄-sī uì hiah lâi&ndash;ê.
Jî-tshiánn, in khó-lîng sī hîng-tshinn-liû ê huà-tsio̍h tsìng-kù.
Sī khah tuā ê kńg-lê-á sing-hē tī kóo-tsá sî-tāi lia̍h tio̍h tsi̍t ê khah sè ê sing-hē, kā phò-huāi liáu-āu lâu&ndash;lo̍h-lâi ê kha-jiah.
NGC 1097 sī tsi̍t khuánn Seyfert sing-hē, i ê hi̍k-sim mā ū tsi̍t lia̍p tshiau-tuā tsit-liōng oo-tōng.</p><h2 id=english-in-the-arms-of-ngc-1097>[English] In the Arms of NGC 1097</h2><p>Spiral galaxy <a href=https://www.nasa.gov/image-feature/goddard/2002/hubble-sees-the-eye-of-a-colorful-galaxy>NGC 1097</a> shines in southern skies, about 45 million light-years away in the heated constellation <a href=https://earthsky.org/constellations/fornax-the-furnace-galaxy-hubble-ultra-deep-field/>Fornax</a>.
Its blue spiral arms are mottled with pinkish star forming regions in <a href="https://www.facebook.com/photo.php?fbid=439299734846844">this colorful galaxy portrait</a>.
They seem to have wrapped around a small companion galaxy above and right of center, about 40,000 light-years from the spiral&rsquo;s luminous core.
That&rsquo;s not NGC 1097&rsquo;s only peculiar feature, though.
This very deep exposure hints of faint, mysterious jets, seen to extend well beyond the bluish arms.
In fact, four faint jets are ultimately <a href=https://apod.nasa.gov/apod/image/0911/NGC1097invert_gendlerJets.jpg>recognized</a> in optical images of NGC 1097.
<a href=http://adsabs.harvard.edu/abs/2003ApJ...585..281H>The jets trace an X</a> centered on the galaxy&rsquo;s nucleus, but probably don&rsquo;t originate there.
Instead, they could be <a href=https://apod.nasa.gov/apod/ap080619.html>fossil star streams</a>, trails <a href=http://arxiv.org/abs/1006.1353>left over</a> from the capture and disruption of a much smaller galaxy in the large spiral&rsquo;s ancient past.
<a href=http://en.wikipedia.org/wiki/Seyfert_galaxy>A Seyfert galaxy</a>, NGC 1097&rsquo;s nucleus also harbors a <a href=https://apod.nasa.gov/apod/ap090727.html>supermassive black hole</a>.</p><h2 id=詞彙學習漢羅pojkip華語english>詞彙學習（漢羅/POJ/KIP/華語/English）</h2><ul><li>【NGC 1097】NGC it-khòng-kiú-chhit/NGC it-khòng-kiú-tshit/NGC 1097/NGC 1097</li><li>【捲螺仔星系】kńg-lê-á seng-hē/kńg-lê-á sing-hē/螺旋星系/spiral galaxy</li><li>【天爐座】Thian-lô͘-chō/Thian-lôo-tsō/天爐座/Fornax</li><li>【捲螺仔手骨】kńg-lê-á chhiú-kut/kńg-lê-á tshiú-kut/螺旋手臂、懸臂/spiral arm</li><li>【恆星形成區】hêng-chhiⁿ hêng-sêng-khu/hîng-tshinn hîng-sîng-khu/恆星形成區/star forming region</li><li>【星系伴】seng-hē-phōaⁿ/sing-hē-phuānn/伴星系/companion galaxy</li><li>【噴流】phùn-liû/phùn-liû/噴流/jets</li><li>【恆星流】hêng-chhiⁿ-liû/hîng-tshinn-liû/恆星流/star stream</li><li>【Seyfert 星系】Seyfert seng-hē/Seyfert seng-hē/西佛星系/Seyfert galaxy</li><li>【超大質量烏洞】chhiau-tōa chit-liōng o͘-tōng/tshiau-tuā tsit-liōng oo-tōng/超大質量烏洞/supermassive black hole</li><li>【星系核心】seng-hē he̍k-sim/sing-hē hi̍k-sim/星系核心/galactic core</li></ul><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg><a href=https://apod.tw/daily/20221115/>昨昏 ê 圖：狼窟星雲</a></span>
<span class=post_next><a href=https://apod.tw/daily/20221117/>明仔載 ê 圖：Ùi 獵戶座太空船看著 ê 地球</a><svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.4a0d59177a3869dccae2df3b94c01e323e53de479f568510e61b4e7605bff073093ef232ee7c9f94d16484293cd1b31e69fd9c9cbf0bb232c0830a4420f33fcf.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentcolor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentcolor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg></body></html>