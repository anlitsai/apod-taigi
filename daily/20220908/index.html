<!doctype html><html lang=en><head><title>北美洲星雲 kah 鵜鶘星雲 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=x-ua-compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script>
<script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content="zh-Hant-TW"><meta property="og:type" content="article"><meta property="og:title" content="北美洲星雲 kah 鵜鶘星雲"><meta property="og:description" content="咱地球面頂 愛好天星 ê 迷眾，看著這寡宇宙雲 ê 外形，可能認會出 in 是啥物。"><meta property="og:url" content="https://apod.tw/daily/20220908/"><meta property="og:image" content="https://apod.nasa.gov/apod/fap/image/2209/NGC7000_NB_2022_1024.jpg"><link rel=canonical href=https://apod.tw/daily/20220908/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>08. September 2022</p><h1 class=post_title>北美洲星雲 kah 鵜鶘星雲</h1><div class=post_body><div class=post_inner><img src=https://apod.nasa.gov/apod/fap/image/2209/NGC7000_NB_2022_1024.jpg alt=Page(/daily/2022/09/20220908.md) class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup>為你<a href=/categories/podcast/>解說</a><sup id=fnref:3><a href=#fn:3 class=footnote-ref role=doc-noteref>3</a></sup>。</p><ul><li>原始文章：<a href=https://apod.nasa.gov/apod/ap220908.html>North America and the Pelican</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=http://astrophotocologne.de/>Frank Sackenheim</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl8vtf3m807m301s6a2r25yo7 height=180 width=500 frameborder=0 scrolling=no></iframe></div><h2 id=漢羅-北美洲星雲-kah-鵜鶘星雲>[漢羅] 北美洲星雲 kah 鵜鶘星雲</h2><p><a href=https://earthobservatory.nasa.gov/>咱地球面頂 愛好天星 ê 迷眾</a>，看著這寡 <a href=http://www.atlasoftheuniverse.com/nebclust.html>宇宙雲</a> ê 外形，可能認會出 in 是啥物。
倒爿彼个去予烏暗塗粉帶閘光 ê 發射星雲，因為伊看起來親像是一个大陸 ê 形體，所以才會去予號做 <a href=http://oneminuteastronomer.com/6507/north-america-nebula/>北美洲星雲</a>。
伊 tī 星表目錄內底去予編做 NGC 7000。
正爿彼个 tī 北美洲星雲東岸外口 ê 是 IC 5070。
伊看起來敢若是一隻鳥仔 ê 外形，所以 <a href=https://en.wikipedia.org/wiki/Dixon_Lanier_Merritt>才會去予叫做</a> <a href=https://apod.nasa.gov/apod/ap161119.html>鵜鶘星雲</a>。
這兩个不哩仔光 ê 星雲，互相 ê 距離是 1500 光年。
In 是仝一个 <a href=http://arxiv.org/abs/astro-ph/0201373>大型複雜</a> 恆星形成區 ê 一部份，就 chhāi tī 另外一个較有名 ê 獵戶座星雲 ê 附近。
Tī 這个距離，視野 3 度闊差不多是 80 光年長。
<a href=https://www.astrophotocologne.de/portfolio/ngc7000bicolor/>這張詳細 ê 宇宙肖像</a> 是用狹頻資料組合出來&ndash;ê。
主要是欲強調較光 ê 游離邊界 kah ùi 水素原子、酸素氣體 發出 ê 特徵光。
咱 tī 烏-mih-mà ê 所在，用雙筒千里鏡就會當看著這个星雲。
北天 ê 熱天 <a href=https://solarsystem.nasa.gov/skywatching/home/>暗暝</a> 有一隻天鵝 tī 天頂咧飛，彼就是天鵝座。
咱若是 <a href=https://apod.tw/daily/20210129/>ùi 東北爿看去</a>，就會當看著天鵝座內底 上光 ê 天津四。</p><h2 id=poj-pak-bí-chiu-seng-hûn-kah-thê-ô-seng-hûn>[POJ] pak-bí-chiu seng-hûn kah Thê-ô͘ seng-hûn</h2><p>Lán Tē-kiû bīn-téng ài-hòⁿ thiⁿ-chhiⁿ ê bê-chiòng, khòaⁿ-tio̍h chit-kóa ú-tiū-hûn ê gōa-hêng, khó-lêng jīn ē chhu̍t in sī siáⁿ-mih.
Tò-pêng hit-ê khì hō͘ o͘-àm thô͘-hún-tòa cha̍h-kng ê hoat-siā seng-hûn, in-ūi i khòaⁿ-khí-lâi chhiⁿ-chhiūⁿ sī chi̍t-ê tāi-lio̍k ê hêng-thé, só͘-í chiah-ē khì hō͘ hō chò Pak-bí-chiu seng-hûn.
I tī seng-pió bo̍k-lo̍k lāi-té khì hō͘ pian chò NGC 7000.
Chiàⁿ-pêng hit-ê tī Pak-bí-chiu seng-hûn tang-hōaⁿ gōa-kháu ê sī IC 5070.
I khòaⁿ&ndash;khí-lâi ká-ná sī chi̍t-chiah chiáu-á ê gōa-hêng, só͘-í chiah-ē khì hō͘ kiò-chò Thê-ô͘-seng-hûn.
Chit nn̄g-ê put-lih-á kng ê seng-hûn, hō͘-siong ê kū-lî sī 1500 kng-nî.
In sī kâng chi̍t-ê tōa-hêng ho̍k-cha̍p hêng-chhiⁿ hêng-sêng-khu ê chi̍t-pō͘-hūn, to̍h chhāi tī lēng-gōa chi̍t-ê khah ū-miâ ê La̍h-hō͘-chō seng-hûn ê hū-kīn.
Tī chi̍t-ê kū-lî, sī-iá 3 tō͘ khoah chha-put-to sī 80 kng-nî tn̂g.
Chit tiuⁿ siông-sè ê ú-tiū siàu-siōng sī iōng e̍h-pîn chu-liāu cho͘-ha̍p chhut-lâi&ndash;ê.
Chú-iàu sī beh kiông-tiāu khah kng ê iû-lî pian-kài kah ùi chúi-sò͘ goân-chú, sàng-sò͘ khì-thé hoat-chhut ê te̍k-teng-kng.
Lán tī o͘-mih-mà ê só͘-chāi, iōng siang-tâng chhian-lí-kiàⁿ to̍h ē-tàng khòaⁿ-tio̍h chit-ê seng-hûn.
Pak-thian ê joa̍h-thiⁿ àm-mî ū chi̍t-chiah thian-gô tī thiⁿ-téng leh poe, he to̍h-sī Thian-gô-chō.
Lán nā-sī ùi tang-pak pêng khòaⁿ&ndash;khì, to̍h ē-tàng khòaⁿ-tio̍h Thian-gô-chō lāi-té siōng kng ê Thian-tin-sù.</p><h2 id=kip-pak-bí-tsiu-sing-hûn-kah-thê-ôo-sing-hûn>[KIP] pak-bí-tsiu sing-hûn kah Thê-ôo sing-hûn</h2><p>Lán Tē-kiû bīn-tíng ài-hònn thinn-tshinn ê bê-tsiòng, khuànn-tio̍h tsit-kuá ú-tiū-hûn ê guā-hîng, khó-lîng jīn ē tshu̍t in sī siánn-mih.
Tò-pîng hit-ê khì hōo oo-àm thôo-hún-tuà tsa̍h-kng ê huat-siā sing-hûn.
In-uī i khuànn-khí-lâi tshinn-tshiūnn sī tsi̍t-ê tāi-lio̍k ê hîng-thé, sóo-í tsiah-ē khì hōo hō tsò Pak-bí-tsiu sing-hûn.
I tī sing-pió bo̍k-lo̍k lāi-té khì hōo pian tsò NGC 7000.
Tsiànn-pîng hit-ê tī Pak-bí-tsiu sing-hûn tang-huānn guā-kháu ê sī IC 5070.
I khuànn&ndash;khí-lâi ká-ná sī tsi̍t-tsiah tsiáu-á ê guā-hîng, sóo-í tsiah-ē khì hōo kiò-tsò Thê-ôo-sing-hûn.
Tsit nn̄g-ê put-lih-á kng ê sing-hûn, hōo-siong ê kū-lî sī 1500 kng-nî.
In sī kâng tsi̍t-ê tuā-hîng ho̍k-tsa̍p hîng-tshinn hîng-sîng-khu ê tsi̍t-pōo-hūn, to̍h tshāi tī līng-guā tsi̍t-ê khah ū-miâ ê La̍h-hōo-tsō sing-hûn ê hū-kīn.
Tī tsi̍t-ê kū-lî, sī-iá 3 tōo khuah tsha-put-to sī 80 kng-nî tn̂g.
Tsit tiunn siông-sè ê ú-tiū siàu-siōng sī iōng e̍h-pîn tsu-liāu tsoo-ha̍p tshut-lâi&ndash;ê.
Tsú-iàu sī beh kiông-tiāu khah kng ê iû-lî pian-kài kah uì tsuí-sòo guân-tsú, sàng-sòo khì-thé huat-tshut ê ti̍k-ting-kng.
Lán tī oo-mih-mà ê sóo-tsāi, iōng siang-tâng tshian-lí-kiànn to̍h ē-tàng khuànn-tio̍h tsit-ê sing-hûn.
Pak-thian ê jua̍h-thinn àm-mî ū tsi̍t-tsiah thian-gô tī thinn-tíng leh pue, he to̍h-sī Thian-gô-tsō.
Lán nā-sī uì tang-pak pîng khuànn&ndash;khì, to̍h ē-tàng khuànn-tio̍h Thian-gô-tsō lāi-té siōng kng ê Thian-tin-sù.</p><h2 id=english-north-america-and-the-pelican>[English] North America and the Pelican</h2><p><a href=https://earthobservatory.nasa.gov/>Fans of our fair planet</a> might recognize the outlines of these <a href=http://www.atlasoftheuniverse.com/nebclust.html>cosmic clouds</a>.
On the left, bright emission outlined by dark, obscuring dust lanes seems to trace a continental shape, lending the popular name <a href=http://oneminuteastronomer.com/6507/north-america-nebula/>North America Nebula</a> to the emission region cataloged as NGC 7000.
To the right, just off the North America Nebula&rsquo;s east coast, is IC 5070, whose avian <a href=https://en.wikipedia.org/wiki/Dixon_Lanier_Merritt>profile suggests</a> the <a href=https://apod.nasa.gov/apod/ap161119.html>Pelican Nebula</a>.
The two bright nebulae are about 1,500 light-years away, part of the same <a href=http://arxiv.org/abs/astro-ph/0201373>large and complex</a> star forming region, almost as nearby as the better-known Orion Nebula.
At that distance, the 3 degree wide field of view would span 80 light-years.
<a href=https://www.astrophotocologne.de/portfolio/ngc7000bicolor/>This careful cosmic portrait</a> uses narrowband images combined to highlight the bright <a href=https://apod.nasa.gov/apod/ap100819.html>ionization fronts</a> and the characteristic glow from atomic hydrogen, and oxygen gas.
These nebulae can be seen with binoculars from a dark location.
<a href=https://apod.nasa.gov/apod/ap210129.html>Look northeast</a> of bright star Deneb in Cygnus the Swan, soaring high in the northern summer <a href=https://solarsystem.nasa.gov/skywatching/home/>night sky</a>.</p><h2 id=詞彙學習漢羅pojkip華語english>詞彙學習（漢羅/POJ/KIP/華語/English）</h2><ul><li>【北美洲星雲】Pak-bí-chiu seng-hûn/Pak-bí-tsiu sing-hûn/北美洲星雲/the North America Nebula</li><li>【鵜鶘星雲】Thê-ô͘-seng-hûn/Thê-ô͘-seng-hûn/鵜鶘星雲/the Pelican Nebula</li><li>【天鵝座】Thian-gô-chō/Thian-gô-tsō/天鵝座/the Cygnus</li><li>【水素】chúi-sò͘/tsuí-sòo/氫/hydrogen</li><li>【酸素】sàng-sò͘/sàng-sò͘/氧/oxygen</li><li>【狹頻】e̍h-pîn/e̍h-pîn/窄頻/narrowband</li><li>【游離邊界】iû-lî pian-kài/iû-lî pian-kài/游離界面/ionization front</li><li>【恆星形成區】hêng-chhiⁿ hêng-sêng-khu/hîng-tshinn hîng-sîng-khu/恆星形成區/star forming region</li><li>【天津四】Thian-tin-sù/Thian-tin-sù/天津四/the Deneb</li><li>【視野】sī-iá/sī-iá/視野/field of view</li><li>【特徵光】te̍k-teng-kng/ti̍k-ting-kng/特徵光/characteristic glow</li><li>【獵戶座星雲】La̍h-hō͘-chō seng-hûn/La̍h-hōo-tsō sing-hûn/獵戶座星雲/the Orion Nebula</li><li>【雙筒千里鏡】siang-tâng chhian-lí-kiàⁿ/siang-tâng tshian-lí-kiànn/雙筒望遠鏡/binoculars</li><li>【NGC 7000】NGC chhit-chheng/NGC tshit-tshing/NGC 7000/NGC 7000</li><li>【IC 5070】IC ngó͘-khòng-chhit-khóng/IC ngóo-khòng-tshit-khóng/IC 5070/IC 5070</li></ul><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg><a href=https://apod.tw/daily/20220907/>昨昏 ê 圖：Webb 太空望遠鏡翕--ê 蜘蛛星群 R136</a></span>
<span class=post_next><a href=https://apod.tw/daily/20220909/>明仔載 ê 圖：星際航海家</a><svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.4a0d59177a3869dccae2df3b94c01e323e53de479f568510e61b4e7605bff073093ef232ee7c9f94d16484293cd1b31e69fd9c9cbf0bb232c0830a4420f33fcf.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentcolor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentcolor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg></body></html>