<!doctype html><html lang=en><head><title>M1：毛蟹星雲 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=x-ua-compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script>
<script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content="zh-Hant-TW"><meta property="og:type" content="article"><meta property="og:title" content="M1：毛蟹星雲"><meta property="og:description" content="毛蟹星雲 ê 編號是 M1，伊毋是彗星，是 18 世紀 Charles Messier 星表頭一个天體。"><meta property="og:url" content="https://apod.tw/daily/20211224/"><meta property="og:image" content="https://apod.nasa.gov/apod/image/2112/Sherick_M1_SHOLRGB_12-5-21a_1024.jpg"><link rel=canonical href=https://apod.tw/daily/20211224/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>24. December 2021</p><h1 class=post_title>M1：毛蟹星雲</h1><div class=post_body><div class=post_inner><img src=https://apod.nasa.gov/apod/image/2112/Sherick_M1_SHOLRGB_12-5-21a_1024.jpg alt=Page(/daily/2021/12/20211224.md) class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup>為你<a href=/categories/podcast/>解說</a><sup id=fnref:3><a href=#fn:3 class=footnote-ref role=doc-noteref>3</a></sup>。</p><ul><li>原始文章：<a href=https://apod.nasa.gov/apod/ap211224.html>M1: The Crab Nebula</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.astrobin.com/users/sagrada737/>Michael Sherick</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl0wliiut003i0h27dnmg0j9j height=180 width=500 frameborder=0 scrolling=no></iframe></div><h2 id=漢羅-m1毛蟹星雲>[漢羅] M1：毛蟹星雲</h2><p>毛蟹星雲 ê 編號是 M1，伊毋是彗星，是 18 世紀 <a href=https://www.nasa.gov/content/explore-the-night-sky-hubble-s-messier-catalog-bio>Charles Messier</a> 星表頭一个天體。
實際上，咱這馬已經知影 <a href=http://messier.seds.org/more/m001_rosse.html>毛蟹星雲</a> 其實是一个 <a href=https://chandra.harvard.edu/xray_sources/supernovas.html>超新星殘骸</a>，是大質量恆星死亡爆炸了後 ê 雲屑仔。
天文學家 tī 1054 年 ê 時陣 <a href=http://messier.seds.org/more/m001_sn.html>to̍h 有發現伊</a> 矣。
這是用 <a href=https://www.astrobin.com/sy8bt5/>地面望遠鏡翕 ê 影像</a>，是 kā 闊頻 kah 狹頻資料鬥做這張遮爾清楚 ê 彩色相片。
狹頻資料是追蹤硫磺離子、水素離子、酸素原子 ê 發射線，是欲探索 <a href=http://vimeo.com/71117055>脹大星雲</a> 內底交纏做伙 ê 雲絲。
對現代天文學家來講，其中上特別 ê 天體是 <a href=https://apod.nasa.gov/apod/ap050326.html>毛蟹星雲脈動星</a>，to̍h 是相片中央上光彼粒，這是一粒一秒鐘踅 30 擺 ê 中子星。
這粒恆星核心崩塌 ê 殘骸 to̍h kah <a href=https://apod.nasa.gov/apod/ap180317.html>宇宙發電機 仝款</a>，伊是毛蟹星雲 ê 動力來源，予伊 tī 電磁波頻譜產生發射線。
毛蟹星雲差不多是 12 光年闊，伊 tī <a href=https://apod.tw/daily/20211022/>金牛座</a> 內底，離咱干焦 6500 光年遠爾爾。</p><h2 id=poj-m-it-mô-hē-seng-hûn>[POJ] M-i̍t: Mô͘-hē-seng-hûn</h2><p>Mô͘-hē-seng-hûn ê pian-hō sī M-i̍t, i m̄-sī hui-chhiⁿ, sī cha̍p-poeh sè-kí Charles Messier seng-piáu thâu-chi̍t-ê thian-thé.
Si̍t-chè-siōng, lán chit-má í-keng chai-iáⁿ Mô͘-hē-seng-hûn kî-si̍t sī chi̍t-ê chhiau-sin-seng chân-hâi, sī tōa-chit-liōng hêng-chhiⁿ sí-bông po̍k-chà liáu-āu ê hûn-sap-á.
Thian-bûn-ha̍k-ka tī it-khòng-ngó͘-sù nî ê sî-chūn to̍h ū hoat-hiān i ah.
Che sī iōng tē-bīn bōng-oán-kiàⁿ hip ê iáⁿ-siōng, sī kā khoah-pîn kah e̍h-pîn chu-liāu tàu-chò chit-tiuⁿ chiah-nī chheng-chhó͘ ê chhái-sek siòng-phìⁿ.
E̍h-pîn chu-liāu sī tui-chong liû-hông lî-chú, chúi-sò͘ lî-chú, sàng-sò͘ goân-chú ê hoat-siā-sòaⁿ, sī beh thàm-soh tiùⁿ-tōa seng-hûn lāi-té kau-tîⁿ chò-hóe ê hûn-si.
Tùi hiān-tāi thian-bûn-ha̍k-ka lâi-kóng, kî-tiong siōng te̍k-pia̍t ê thian-thé sī Mô͘-hē-seng-hûn be̍h-tōng-chhiⁿ, to̍h sī siòng-phìⁿ tiong-ng siōng kng hit-lia̍p, che sī chi̍t-lia̍p chi̍t-bió-cheng se̍h saⁿ-cha̍p pái ê tiōng-chú-chhiⁿ.
Chit-lia̍p hêng-chhiⁿ he̍k-sim pang-la̍p ê chân-hâi to̍h kah ú-tiū hoat-tiān-ki kāng-khoán, i sī Mô͘-hē-seng-hûn ê tōng-le̍k lâi-goân, hō͘ i tī tiān-chû-pho pîn-phó͘ sán-seng hoat-siā-sòaⁿ.
Mô͘-hē-seng-hûn chha-put-to sī cha̍p-jī kng-nî khoah, i tī Kim-gû-chō lāi-té, lî lán kan-na la̍k-chheng-gō͘-pah kng-nî hn̄g niā-niā.</p><h2 id=kip-m-it-môo-hē-sing-hûn>[KIP] M-i̍t: Môo-hē-sing-hûn</h2><p>Môo-hē-sing-hûn ê pian-hō sī M-i̍t, i m̄-sī hui-tshinn, sī tsa̍p-pueh sè-kí Charles Messier sing-piáu thâu-tsi̍t-ê thian-thé.
Si̍t-tsè-siōng, lán tsit-má í-king tsai-iánn Môo-hē-sing-hûn kî-si̍t sī tsi̍t-ê tshiau-sin-sing tsân-hâi, sī tuā-tsit-liōng hîng-tshinn sí-bông po̍k-tsà liáu-āu ê hûn-sap-á.
Thian-bûn-ha̍k-ka tī it-khòng-ngóo-sù nî ê sî-tsūn to̍h ū huat-hiān i ah.
Tse sī iōng tē-bīn bōng-uán-kiànn hip ê iánn-siōng, sī kā khuah-pîn kah e̍h-pîn tsu-liāu tàu-tsò tsit-tiunn tsiah-nī tshing-tshóo ê tshái-sik siòng-phìnn.
E̍h-pîn tsu-liāu sī tui-tsong liû-hông lî-tsú, tsuí-sòo lî-tsú, sàng-sòo guân-tsú ê huat-siā-suànn, sī beh thàm-soh tiùnn-tuā sing-hûn lāi-té kau-tînn tsò-hué ê hûn-si.
Tuì hiān-tāi thian-bûn-ha̍k-ka lâi-kóng, kî-tiong siōng ti̍k-pia̍t ê thian-thé sī Môo-hē-sing-hûn be̍h-tōng-tshinn, to̍h sī siòng-phìnn tiong-ng siōng kng hit-lia̍p, tse sī tsi̍t-lia̍p tsi̍t-bió-tsing se̍h sann-tsa̍p pái ê tiōng-tsú-tshinn.
Tsit-lia̍p hîng-tshinn hi̍k-sim pang-la̍p ê tsân-hâi to̍h kah ú-tiū huat-tiān-ki kāng-khuán, i sī Môo-hē-sing-hûn ê tōng-li̍k lâi-guân, hōo i tī tiān-tsû-pho pîn-phóo sán-sing huat-siā-suànn.
Môo-hē-sing-hûn tsha-put-to sī tsa̍p-jī kng-nî khuah, i tī Kim-gû-tsō lāi-té, lî lán kan-na la̍k-tshing-gōo-pah kng-nî hn̄g niā-niā.</p><h2 id=english-m1-the-crab-nebula>[English] M1: The Crab Nebula</h2><p>The Crab Nebula is cataloged as M1, the first object on <a href=https://www.nasa.gov/content/explore-the-night-sky-hubble-s-messier-catalog-bio>Charles Messier&rsquo;s</a> famous 18th century list of things which are not comets.
In fact, <a href=http://messier.seds.org/more/m001_rosse.html>the Crab</a> is now known to be a <a href=https://chandra.harvard.edu/xray_sources/supernovas.html>supernova remnant</a>, debris from the death explosion of a massive star, <a href=http://messier.seds.org/more/m001_sn.html>witnessed by astronomers</a> in the year 1054.
<a href=https://www.astrobin.com/sy8bt5/>This sharp, ground-based</a> telescopic view combines broadband color data with narrowband data that tracks emission from ionized sulfur, hydrogen, and oxygen atoms to explore the tangled filaments within the still <a href=http://vimeo.com/71117055>expanding cloud</a>.
One of the most exotic objects known to modern astronomers, <a href=https://apod.nasa.gov/apod/ap050326.html>the Crab Pulsar</a>, a neutron star spinning 30 times a second, is visible as a bright spot near the nebula&rsquo;s center.
<a href=https://apod.nasa.gov/apod/ap180317.html>Like a cosmic dynamo</a>, this collapsed remnant of the stellar core powers the Crab&rsquo;s emission across the electromagnetic spectrum.
Spanning about 12 light-years, the Crab Nebula is a mere 6,500 light-years away in the <a href=https://apod.nasa.gov/apod/ap211022.html>constellation Taurus</a>.</p><h2 id=詞彙學習漢羅pojkip華語english>詞彙學習（漢羅/POJ/KIP/華語/English）</h2><ul><li>【超新星殘骸】chhiau-sin-seng chân-hâi/tshiau-sin-sing tsân-hâi/超新星殘骸/supernova remnant</li><li>【毛蟹星雲】Mô͘-hē-seng-hûn/Môo-hē-sing-hûn/蟹狀星雲/the Crab Nebula</li><li>【毛蟹星雲脈動星】Mô͘-hē-seng-hûn be̍h-tōng-chhiⁿ/Môo-hē-sing-hûn be̍h-tōng-tshinn/蟹狀星雲脈衝星/the Crab Pulsar</li><li>【中子星】tiōng-chú-chhiⁿ/tiōng-tsú-tshinn/中子星/neutron star</li><li>【硫磺】liû-hông/liû-hông/硫/sulfur</li><li>【水素】chúi-sò͘/tsuí-sòo/氫/hydrogen</li><li>【酸素】sǹg-sò͘/sǹg-sòo/氧/oxygen</li><li>【酸素】sàng-sò͘/sàng-sòo/氧氣/oxygen</li><li>【雲絲】hûn-si/hûn-si/絲狀結構/filament</li><li>【狹頻】e̍h-pîn/e̍h-pîn/窄頻/narrowband</li><li>【闊頻】khoan-pîn/khuan-pîn/寬頻/broadband</li><li>【電磁波頻譜】tiān-chû-pho pîn-phó͘/tiān-tsû-pho pîn-phóo/電磁波頻譜/</li><li>【金牛座】Kim-gû-chō/Kim-gû-tsō/金牛座/Taurus</li><li>【崩塌】pang-la̍p/pang-la̍p/崩塌/collapse</li></ul><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg><a href=https://apod.tw/daily/20211223/>昨昏 ê 圖：三粒行星 kah 一粒彗星</a></span>
<span class=post_next><a href=https://apod.tw/daily/20211225/>明仔載 ê 圖：聖誕彗星 ê 尾溜</a><svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.4a0d59177a3869dccae2df3b94c01e323e53de479f568510e61b4e7605bff073093ef232ee7c9f94d16484293cd1b31e69fd9c9cbf0bb232c0830a4420f33fcf.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentcolor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentcolor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg></body></html>