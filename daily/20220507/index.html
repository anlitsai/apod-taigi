<!doctype html><html lang=en><head><title>月光下 ê 紅水沖 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=x-ua-compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script>
<script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content="zh-Hant-TW"><meta property="og:type" content="article"><meta property="og:title" content="月光下 ê 紅水沖"><meta property="og:description" content="2 月有幾若工會當 tī 美國 Yosemite 國家公園，看著足難得看著 ê 紅水沖。"><meta property="og:url" content="https://apod.tw/daily/20220507/"><meta property="og:image" content="https://apod.nasa.gov/apod/fap/image/2205/2021-04-15_443amLunarFirefall1080P.jpg"><link rel=canonical href=https://apod.tw/daily/20220507/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>07. May 2022</p><h1 class=post_title>月光下 ê 紅水沖</h1><div class=post_body><div class=post_inner><img src=https://apod.nasa.gov/apod/fap/image/2205/2021-04-15_443amLunarFirefall1080P.jpg alt=Page(/daily/2022/05/20220507.md) class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup>為你<a href=/categories/podcast/>解說</a><sup id=fnref:3><a href=#fn:3 class=footnote-ref role=doc-noteref>3</a></sup>。</p><ul><li>原始文章：<a href=https://apod.nasa.gov/apod/ap220507.html>Firefall by Moonlight</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.youtube.com/channel/UCBOHcRksI38-AR1ryQ5RKhg>Tara Mostofi</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl44dd8vq03il01xm9pgugtrb height=180 width=500 frameborder=0 scrolling=no></iframe></div><h2 id=漢羅-月光下-ê-紅水沖>[漢羅] 月光下 ê 紅水沖</h2><p>2 月有幾若工會當 tī 美國 <a href=https://www.nps.gov/yose/index.htm>Yosemite 國家公園</a>，看著足難得看&ndash;著 ê 紅水沖。
彼當陣河水 ùi 面頭前流過，天氣嘛足配合 ê，日落 ê 方向嘛拄拄仔好。
攝影師攏會 ùi 山跤揣一个上好 ê 地點來翕。
這个國家公園 <a href=https://www.nps.gov/yose/planyourvisit/horsetailfall.htm>季節性 ê 馬尾水沖</a>，會 tī 適當 ê 時機，去予 <a href=https://apod.nasa.gov/apod/ap140321.html>El Capitan</a> 岩壁 ê 烏影孤立出來。
紲落來，紅色 ê 日光會繼續照 tī 這个水沖。
免偌久，就會出現這个戲劇性、紅記記 ê 紅水沖，毋閣干焦會出現一時仔爾爾。
是講，<a href="https://www.nps.gov/media/video/view.htm?id=FB33189C-F125-5646-87DC69A46F089202">馬尾紅水沖</a> 嘛會當 tī 有月光 ê 時陣看&ndash;著。
毋閣欲利用月光 ê 反射，就閣較困難矣。
紅水沖效應會 tī 月娘較光彼工，tī 月落彼陣，踮西爿地平線 ê 方向看&ndash;著。
這張相片是 4 月 15 透早，月娘欲落去進前翕 ê。
這个隨會無&ndash;去 ê 馬尾紅水沖，是 光-iàⁿ-iàⁿ ê 膨月共照予光 ê。
這陣 ê 天頂嘛有夠清，拄仔好予這个攝影計畫，通順利進行。</p><h2 id=poj-goeh-kng-hā-ê-âng-chúi-chhiâng>[POJ] Goe̍h-kng hā ê Âng-chúi-chhiâng</h2><p>Jī goe̍h ū kúi-ā kang ē-tàng tī Bí-kok Yosemite Kok-ka-kong-hn̂g, khòaⁿ tio̍h chiok lân-tek khòaⁿ&ndash;tio̍h ê âng-chúi-chhiâng.
Hit tang-chūn hô-chúi ùi bīn-thâu-chêng lâu kòe, thiⁿ-khì mā chiok phòe-ha̍p ê, ji̍t-lo̍h ê hong-hiòng mā tú-tú-á hó.
Liap-iáⁿ-su lóng ē ùi soaⁿ-kha chhoe chi̍t ê siōng hó ê tē-tiám lâi hip.
Chit ê kok-ka kong-hn̂g kùi-chiat sèng ê Bé-bóe chúi-chhiâng, ē tī sek-tong ê sî-ki, khì hō͘ El Capitan giâm-piah ê o͘-iáⁿ ko͘-li̍p chhut-lâi.
Sòa-lo̍h-lâi, âng-sek ê ji̍t-kng ē kè-sio̍k chiò tī chit ê chúi-chhiâng.
Bián gōa-kú, to̍h ē chhut-hiān chit ê hì-kio̍k sèng, âng-kì-kì ê âng-chúi-chhiâng, m̄-koh kan-na ē chhut-hiān chi̍t-sî-á niā-niā.
Sī kóng, Bé-bóe âng-chúi-chhiâng mā ē-tàng tī ū goe̍h-kng ê sî-chūn khòaⁿ&ndash;tio̍h.
M̄-koh beh lī-iōng goe̍h-kng ê hoán-siā, to̍h koh khah khùn-lân ah.
âng-chúi-chhiâng hāu-èng ē tī goe̍h-niû khah kng hit kang, tī goe̍h-lo̍h hit-chūn, tiàm sai-pêng tē-pêng-sòaⁿ ê hong-hiòng khòaⁿ&ndash;tio̍h.
Chit tiuⁿ siòng-phìⁿ sī 4 goe̍h 15 thàu-chá, goe̍h-niû beh lo̍h-khì chìn-chêng hip ê.
Chit ê sûi ē bô&ndash;khì ê Bé-bóe âng-chúi-chhiâng, sī kng-iàⁿ-iàⁿ ê phòng-goe̍h kā chiò hō͘ kng ê.
Chit chūn ê thiⁿ-téng mā ū-kàu chheng, tú-á-hó hō͘ chit ê liap-iáⁿ kè-ōe, thang sūn-lī chìn-hêng.</p><h2 id=kip-gueh-kng-hā-ê-âng-tsuí-tshiâng>[KIP] Gue̍h-kng hā ê Âng-tsuí-tshiâng</h2><p>Jī gue̍h ū kuí-ā kang ē-tàng tī Bí-kok Yosemite Kok-ka-kong-hn̂g, khuànn tio̍h tsiok lân-tik khuànn&ndash;tio̍h ê âng-tsuí-tshiâng.
Hit tang-tsūn hô-tsuí uì bīn-thâu-tsîng lâu kuè, thinn-khì mā tsiok phuè-ha̍p ê, ji̍t-lo̍h ê hong-hiòng mā tú-tú-á hó.
Liap-iánn-su lóng ē uì suann-kha tshue tsi̍t ê siōng hó ê tē-tiám lâi hip.
Tsit ê kok-ka kong-hn̂g kuì-tsiat sìng ê Bé-bué tsuí-tshiâng, ē tī sik-tong ê sî-ki, khì hōo El Capitan giâm-piah ê oo-iánn koo-li̍p tshut-lâi.
Suà-lo̍h-lâi, âng-sik ê ji̍t-kng ē kè-sio̍k tsiò tī tsit ê tsuí-tshiâng.
Bián guā-kú, to̍h ē tshut-hiān tsit ê hì-kio̍k sìng, âng-kì-kì ê âng-tsuí-tshiâng, m̄-koh kan-na ē tshut-hiān tsi̍t-sî-á niā-niā.
Sī kóng, Bé-bué âng-tsuí-tshiâng mā ē-tàng tī ū gue̍h-kng ê sî-tsūn khuànn&ndash;tio̍h.
M̄-koh beh lī-iōng gue̍h-kng ê huán-siā, to̍h koh khah khùn-lân ah.
âng-tsuí-tshiâng hāu-ìng ē tī gue̍h-niû khah kng hit kang, tī gue̍h-lo̍h hit-tsūn, tiàm sai-pîng tē-pîng-suànn ê hong-hiòng khuànn&ndash;tio̍h.
Tsit tiunn siòng-phìnn sī 4 gue̍h 15 thàu-tsá, gue̍h-niû beh lo̍h-khì tsìn-tsîng hip ê.
Tsit ê suî ē bô&ndash;khì ê Bé-bué âng-tsuí-tshiâng, sī kng-iànn-iànn ê phòng-gue̍h kā tsiò hōo kng ê.
Tsit tsūn ê thinn-tíng mā ū-kàu tshing, tú-á-hó hōo tsit ê liap-iánn kè-uē, thang sūn-lī tsìn-hîng.</p><h2 id=english-firefall-by-moonlight>[English] Firefall by Moonlight</h2><p>On certain dates in February, an elusive firefall can be spotted at sunset in <a href=https://www.nps.gov/yose/index.htm>Yosemite National Park</a>, when water flows, the weather cooperates and the direction to the setting Sun is just right.
Often photographed from vantage points below, at the right moment the park&rsquo;s <a href=https://www.nps.gov/yose/planyourvisit/horsetailfall.htm>seasonal Horsetail Fall</a> is isolated in the shadows of the steep walls <a href=https://apod.nasa.gov/apod/ap140321.html>of El Capitan</a>.
Then, still illuminated with rays of reddened sunlight the waterfall briefly takes on a dramatic, fiery appearance.
But a <a href="https://www.nps.gov/media/video/view.htm?id=FB33189C-F125-5646-87DC69A46F089202">Horsetail firefall</a> can be photographed by moonlight too.
Even more elusive by moonlight, the firefall effect can also be seen when a bright Moon sets at the right direction along the western horizon.
And skies were clear enough for this <a href="https://www.youtube.com/watch?v=vDlaUC4RMIg">well-planned imaging of an ephemeral Horsetail firefall</a>, lit by a bright gibbous Moon setting in the early morning hours of April 15.</p><h2 id=詞彙學習漢羅pojkip華語english>詞彙學習（漢羅/POJ/KIP/華語/English）</h2><ul><li>【紅水沖】âng-chúi-chhiâng/âng-tsuí-tshiâng/火瀑布/firefall</li><li>【馬尾水沖】Bé-bóe chúi-chhiâng/Bé-bué tsuí-tshiâng/馬尾瀑布/Horsetail Fall</li><li>【Yosemite 國家公園】Yosemite Kok-ka-kong-hn̂g/Yosemite Kok-ka-kong-hn̂g/優勝美地國家公園/Yosemite National Park</li><li>【地平線】tē-pêng-sòaⁿ/tē-pîng-suànn/地平線/horizon</li><li>【膨月】phòng-goe̍h/phòng-gue̍h/凸月/gibbous Moon</li><li>【4 月 15】sì goe̍h cha̍p-gō͘/sì gue̍h tsa̍p-gōo/4 月 15 日/April 15</li></ul><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg><a href=https://apod.tw/daily/20220506/>昨昏 ê 圖：NGC 3572 kah 南天 ê 肚胿仔星系</a></span>
<span class=post_next><a href=https://apod.tw/daily/20220508/>明仔載 ê 圖：捲螺仔星系 NGC 1512 ê 內環</a><svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.4a0d59177a3869dccae2df3b94c01e323e53de479f568510e61b4e7605bff073093ef232ee7c9f94d16484293cd1b31e69fd9c9cbf0bb232c0830a4420f33fcf.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentcolor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentcolor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg></body></html>