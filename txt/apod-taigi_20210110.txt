https://apod-taigi.blogspot.com/2021/01/20210110.html

R136 星團大出 - 2021/01/10
逐工一幅天文圖 APOD Taiwanese
Astronomy Picture of the Day
探索宇宙！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有專業天文學者為你解說。


2021 年 1 月 10 日
￼
Star Cluster R136 Breaks Out
影像提供： NASA, ESA, & F. Paresce (INAF-IASF), R. O'Connell (U. Virginia) et al.
昨昏 ê 圖：Thái-ǹg：Kā 土星閘牢 ê 衛星
明仔載 ê 圖：2021 年規年 ê 月相


[漢羅] R136 星團大出
佇影像中央 ê 恆星形成區附近，有一个非常大 ê 星團，內底有一寡上大質量又閣上高溫 ê 恆星。遮陣星叫做 R136 星團，是蜘蛛星雲 ê 一部份。In 是 2009 年用哈伯太空望遠鏡佇可見光波段翕 ê。蜘蛛星雲 ê 氣體佮塗粉雲，去予高溫星團 ê 恆星風佮紫外光輻射吹甲變成搝長 ê 形體。蜘蛛星雲是佇咱 ê 厝邊星系大麥哲倫星雲內底，離咱差不多有 17 萬光年遠。

[POJ] Á-luh it-sam-lio̍k seng-thoân tōa-chhut
Tī iáⁿ-siōng tiong-ng ê hêng-chhiⁿ hêng-sêng-khu hù-kūn, ū chi̍t-ê hui-siông-tōa ê seng-thoân, lāi-té ū chi̍t-kóa siāng tōa-chit-liōng iū-koh siāng ko-un ê hêng-chhiⁿ. Chit-tīn chhiⁿ kiò-chò Â it-sam-lio̍k seng-thoân, sī Ti-tu seng-hûn ê chi̍t-pō͘-hūn. In sī jī-khòng-khòng-kiú nî ióng Ha-peh thài-khong bōng-oán-kiàⁿ tī khó-kiàn-kng pho-toān hip ê. Ti-tu seng-hûn ê khì-thé kah thô͘-hún-hûn, khì hō͘ ko-un seng-thoân ê hêng-chhiⁿ-hong kah chi-gōa-kng hok-siā chhoe-kah piàn-sêng giú-tn̂g ê hêng-thé. Ti-tu seng-hûn sī tī lán ê chhù-piⁿ seng-hē Tōa Be̍h-thiat-lûn seng-hûn lāi-té, lî lán chha-put-to ū cha̍p-chhit bān kng-nî hn̄g.

[KIP] Á-luh it-sam-lio̍k sing-thuân tuā-tshut
Tī iánn-siōng tiong-ng ê hîng-tshinn hîng-sîng-khu hù-kūn, ū tsi̍t-ê hui-siông-tuā ê sing-thuân, lāi-té ū tsi̍t-kuá siāng tuā-tsit-liōng iū-koh siāng ko-un ê hîng-tshinn. Tsit-tīn tshinn kiò-tsò Â it-sam-lio̍k sing-thuân, sī Ti-tu sing-hûn ê tsi̍t-pōo-hūn. In sī jī-khòng-khòng-kiú nî ióng Ha-peh thài-khong bōng-uán-kiànn tī khó-kiàn-kng pho-tuān hip ê. Ti-tu sing-hûn ê khì-thé kah thôo-hún-hûn, khì hōo ko-un sing-thuân ê hîng-tshinn-hong kah tsi-guā-kng hok-siā tshue-kah piàn-sîng gíu-tn̂g ê hîng-thé. Ti-tu sing-hûn sī tī lán ê tshù-pinn sing-hē Tuā Be̍h-thiat-lûn sing-hûn lāi-té, lî lán tsha-put-to ū tsa̍p-tshit bān kng-nî hn̄g.

[English] Star Cluster R136 Breaks Out 
In the center of nearby star-forming region lies a huge cluster containing some of the largest, hottest, and most massive stars known. These stars, known collectively as star cluster R136, part of the Tarantula Nebula, were captured in the featured image in visible light in 2009 through the Hubble Space Telescope. Gas and dust clouds in the Tarantula Nebula, have been sculpted into elongated shapes by powerful winds and ultraviolet radiation from these hot cluster stars. The Tarantula Nebula lies within a neighboring galaxy known as the Large Magellanic Cloud and is located a mere 170,000 light-years away.   


詞彙學習（台語漢字/POJ/KIP/華語漢字/English）
恆星形成區/hêng-chhiⁿ hêng-sêng-khu/hîng-tshinn hîng-sîng-khu/恆星形成區/star-forming region
星團/chhiⁿ-thoân/tshinn-thuân/星團/star cluster
星團/chheⁿ-thoân/tshenn-thuân/星團/star cluster
星團/seng-thoân/sing-thuân/星團/star cluster
蜘蛛星雲/Ti-tu seng-hûn/Ti-tu sing-hûn/蜘蛛星雲/Tarantula Nebula
哈伯太空望遠鏡/Ha-peh thài-khong bōng-oán-kiàⁿ/Ha-peh thài-khong bōng-uán-kiànn/哈伯太空望遠鏡/Hubble Space Telescope
可見光波段/khó-kiàn-kng/khó-kiàn-kng/可見光波段/visible light wavelength
恆星風/hêng-chhiⁿ-hong/hîng-tshinn-hong/恆星風/stellar wind
紫外光輻射/chi-gōa-kng hok-siā/tsi-guā-kng hok-siā/紫外光輻射/ultraviolet radiation
大麥哲倫星雲/Tōa Be̍h-thiat-lûn seng-hûn/Tuā Be̍h-thiat-lûn sing-hûn/大麥哲倫星雲/Large Magellanic Cloud


=== 啥物是 APOD ===

本站 ê 介紹
APOD ê 介紹

APOD ê 各種語言：
Arabic, Catalan, Chinese (Beijing), Chinese (Taiwan), Croatian, Czech, Dutch, Farsi, French, German, Hebrew, Indonesian, Japanese, Korean, Montenegrin, Polish, Russian, Serbian, Slovenian, Spanish, Taiwanese, Turkish, Turkish, and Ukrainian

作者佮編輯：Robert Nemiroff (MTU) & Jerry Bonnell (UMCP)
NASA 辦公室：Phillip Newman Specific rights apply.
NASA ê 聲明：NASA Web Privacy Policy and Important Notices
服務提供：ASD at NASA / GSFC & Michigan Tech. U.


