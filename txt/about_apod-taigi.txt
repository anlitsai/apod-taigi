https://apod-taigi.blogspot.com/2020/12/apod-taiwanese.html

【台語】
「逐工一幅天文圖 APOD Taiwanese」是 NASA 支援 ê Astronomy Picture of the Day (APOD) 正式授權翻譯的台語版。翻譯做台語文無簡單，拄開始速度會較慢，請逐家較有耐性咧！

台語翻譯專有名詞 ê 部份，會有真濟過去毋捌看過 ê 新名詞，我會根據我對這个專有名詞 ê 理解翻做台語。若是天文界已經有慣習 ê 華語用法，用台語來讀嘛真順，我 to̍h 會直接 kā 華語 ê 漢字提來予台語用。若是天文界猶無統一 ê 華語用法，抑是用台語讀起來 khê-khê，我 to̍h 會用我 ê 想法 kā 翻做台語。是講，欲用文讀音抑是白讀音，我會根據我 ê 語感來決定。若無法度決定，我會 tī 主文揀一項來用，落尾會 kā 其他 ê 文白讀音寫予逐家參考。

我本人是 tī 漳泉透濫 ê 家庭大漢，平常時漳泉音濫咧講，所以文章內底時漳時泉，請逐家毋通棄嫌。

台語現代化需要逐家做伙來拍拚，若是有翻譯錯誤抑是其他閣較好 ê 翻法，請逐家予我建議佮指教。





【華語】
「逐工一幅天文圖 APOD Taiwanese」為 NASA 支援的 Astronomy Picture of the Day (APOD) 正式授權翻譯的台語版。翻譯為台語文不容易，剛開始速度可能會有點慢，還請各位稍微耐心等候。

台語翻譯專有名詞的部份，會有很多過去沒有的新興詞彙，我會根據我對這個專有名詞的理解翻成台語。若天文界已經有慣用的華語譯名，用台語來念也很順，我就會直接採用華語譯法。若天文界尚未有統一的華語譯名，或者用台語唸起來很怪，我就會用我的想法來翻成台語。至於採用文讀音或者白讀音，會根據我的語感決定。若無法決定，則會在主文擇一使用，文末會將文白讀列出以供大家參考。

由於本人是漳泉混種，平日漳泉混著講，因此文章中會出現漳泉混音，請各位見諒。

台語現代化還需要大家一起努力，若有翻譯錯誤或者更好的翻法，也歡迎大家不吝給予指教與建議。


